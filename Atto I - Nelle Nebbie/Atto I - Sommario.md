In questo atto, i giocatori vengono attirati in una casa infestata conosciuta come **Casa della Morte**, che li trasporta misticamente nella terra di Barovia. Mentre i giocatori prendono confidenza con il luogo, si recano al villaggio di Barovia, dove incontrano il borgomastro Ismark Kolyanovich e sua sorella, Ireena Kolyana, e vengono a conoscenza del misterioso Strahd von Zarovich, un vampiro che si è recentemente risvegliato per affliggere la valle di Barovia.

Ai giocatori viene chiesto di scortare Ireena nella vicina città di Vallaki per metterla al sicuro; se i giocatori accettano, Ireena chiede loro anche di assistere alla sepoltura del suo defunto padre, il borgomastro Kolyan Indirovich. Mentre si trovano alla chiesa locale, i giocatori incontrano Doru, una **progenie vampirica** in lotta con la sua natura assetata di sangue, e hanno l'opportunità di riconciliarlo con suo padre, il prete Donavich.

Dopo aver ricevuto un avvertimento e un invito inviati in sogno dalla veggente Vistana Madam Eva, i giocatori lasciano il villaggio di Barovia per un accampamento Vistana presso la vicina Pozza di Tser. In seguito a un breve incontro con lo stesso Strahd, i giocatori ricevono una lettura dei Tarocchi da Madam Eva, che predice la posizione di tre artefatti mistici – e di un compagno – che li aiuteranno a sconfiggere Strahd.

Mentre i giocatori si recano all'accampamento di Madam Eva e alla vicina città di Vallaki, incontrano una serie di personaggi legati a possibili avventure future, così come alcuni incontri ostili che metteranno alla prova le loro tattiche, il loro coordinamento e la loro abilità in combattimento.

Al loro arrivo a Vallaki, i giocatori possono trovare rifugio alla Locanda dell'Acqua Blu e – se è con loro – aiutare Ireena a cercare rifugio presso la Chiesa di Sant'Andral. L'atto termina quando i giocatori effettuano il loro primo riposo lungo a Vallaki.

# Obiettivi

I giocatori iniziano questo atto al 2° livello e dovrebbero terminarlo al 4° livello, ottenendo PE per obiettivo quando completano con successo una delle seguenti azioni:

* scoprire la scala segreta nella Casa della Morte (200 PE)
* fuggire con successo dalla Casa della Morte (400 PE)
* seppellire le spoglie del borgomastro Kolyan Indirovich nel cimitero del villaggio di Barovia (400 PE)
* riconciliare Doru con suo padre (100 PE)
* ricevere la lettura dei Tarocchi da Madam Eva (500 PE)
* scortare Ireena a Vallaki (250 PE)
* trovare alloggio a Vallaki (1.000 PE)

# Cronologia

* [[Arco narrativo A - Fuga dalla Casa della Morte]]: I giocatori entrano nella Casa della Morte, sconfiggono l'Ammasso di Carne ed emergono nei Boschi di Svalich il 27 Ottyavr, 735 C.B. (Calendario Baroviano).
* [[Atto I - Nelle Nebbie/Arco narrativo B - Benvenuti a Barovia]]: I giocatori arrivano nel villaggio di Barovia e incontrano Ismark e Ireena il 28 Ottyavr.
* [[Atto I - Nelle Nebbie/Arco narrativo C - Nella Valle]]: I giocatori ricevono la lettura dei Tarocchi il 1 Neyavr, arrivano a Vallaki il 2 Neyavr e incontrano il Barone Vallakovich la mattina del 3 Neyavr.

> [!info]+ **Il Calendario Baroviano**
> L'anno corrente Baroviano è il 735 C.B. (Calendario Baroviano). Il calendario Baroviano è composto da dodici mesi di 28 giorni ciascuno, con i seguenti nomi: <sup>1</sup>
>
>
| Mese  | Nome Baroviano | Nome Gregoriano |
| :---: | :------------- | :-------------- |
|   1   | Yinvar         | Gennaio         |
|   2   | Fivral         | Febbraio        |
|   3   | Mart           | Marzo           |
|   4   | Apryl          | Aprile          |
|   5   | Mai            | Maggio          |
|   6   | Eyune          | Giugno          |
|   7   | Eyule          | Luglio          |
|   8   | Avgust         | Agosto          |
|   9   | Sintyavr       | Settembre       |
|  10   | Octyavr        | Ottobre         |
|  11   | Neyavr         | Novembre        |
|  12   | Dekavr         | Dicembre        |

<sup>1</sup> Calendario Baroviano, *The Travelogue Wiki*, https://travelogue.fandom.com/wiki/Barovian_Calendar (ultimo accesso 29 Mar 2024).
